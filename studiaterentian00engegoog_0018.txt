..9-

solam proprietatem omnibus comicis esse praepositum, quibus
est, quantum ad cetera spectat, inferior’. Denique Varronis
sententiam Gellius (V1 [Vll] 14, 6) servavit: ‘vera autem et
propria huiusce modi formarum exempla in latina lingua
M. Varro esse dicit ubertatis Pacuvium, gracilitatis Lucilium,
mediocritatis Terentium', ubi mediocritatis verbum non sensu
reprehensionis accipiendum est, cf. Eichstttdt, quaest. philol.
spec. VII: De vocabulo mediocritatis [lenae 1842] p. ‘i (z Opusc.
orat.l 585 sqq), qui apte ad Cicer. de off. Ι 25, 89: ‘medio-
critatem illam, quae est inter nimium et parum', ib. Il 17, 59
cte. nos delegat. Iam si Varro hoc loco principem comoediae,
ut Pacuvium tragoediae Luciliumque saturae, Terentium laudat,
facile id cum dixisse sermonis respectu habito patet. Debet

enim esse tragoediae oratio uber, saturae gracilis, comoediae
mediocris. Ceterum Gellius ipse paullo post illud mediocre
dicendi genus appellat ‘mixtum moderatumque'.

lam quoniam enumeravimus quotquot dc elocutione
Terenti testimonia apud veteres scriptores exstant, breviter
quid inde ad quaestionem nostram redundet comprehendere
liceat. Ac tribus potissimum causis poetae oratio laudibus
extollitur: primum quod lecta atque elegans, deinde quod
pura, denique quod mediocris est, quas laudes uno verbo
comprehendere licet, si sermonem urbanum simulque
familiarem, ut decet poetam comicum, sisermonem
hominum litteratorum repraesentare contendimus
Terentium. Contra in Plauti elocutione sermo plebeius et
volgaris facile agnoscitur, idemque sine dubio spectavit Cicero
l. c. Caecilium, quem primo inter comicos posuit loco Volcacius
Sedigitus, malum auctorem Latinitatis dicens. Iam si tam
acerbum tulit iudicium Cicero de Caecili sermono ⁶) cum Teren-
tiano comparato, quem quasi magistrum ac patronum Terenti
fuisse scimus (Ter. vit. 2, Ritschel. parerg. 329 adn), sine

⁶) cf. etiam Brut. 74, 258: ‘Caecilium et Pacuvium male locutos
ridemus'.

 

